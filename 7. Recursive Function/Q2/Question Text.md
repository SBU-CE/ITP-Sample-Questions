+ محدودیت زمان: 1 ثانیه
+ محدودیت حافظه: 256 مگابایت
+ سطح: متوسط
+ طراح: محمد متین مومنی

----------

رباتی داریم که در هر حرکت فقط می‌تواند به سمت راست یا بالا حرکت کند. ربات ما در ابتدا در مبدأ مختصات قرار دارد و قصد دارد به نقطه‌ی معینی برود (رسیدن به این نقطه حتما ممکن است). از شما می‌خواهیم برنامه‌ای **بازگشتی** بنویسید که با گرفتن مختصات نقطه مورد نظر تعداد مسیر‌های ممکن برای رسیدن به مقصد را محاسبه و در خروجی چاپ کند.

#### نکته مهم: فقط استفاده از کتابخانه ورودی و خروجی مجاز است.

# ورودی

ورودی شامل یک خط است که به ترتیب $x$ و $y$ نقطه‌ی مقصد را به برنامه می‌دهد.

# خروجی

در خروجی برنامه‌ی شما باید یک عدد چاپ کند که تعداد مسیر‌های رسیدن به نقطه مورد نظر با شروع از مبدأ و صرفا حرکت به بالا و راست می‌باشد.

# مثال
## ورودی نمونه ۱
```
1 1
```


## خروجی نمونه ۱
```
2
```

مسیر اول: ابتدا حرکت به بالا (1 ,0) و سپس حرکت به راست (1 ,1)

مسیر دوم: ابتدا حرکت به راست (0 ,1) و سپس حرکت به بالا (1 ,1)