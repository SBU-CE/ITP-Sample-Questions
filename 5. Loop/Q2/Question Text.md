+  سطح: ساده
+ مبحث: حلقه
+ طراح: شایان کبریتی

----------
مَش غلامحسین به تازگی مشغول به کاشی کاری شده و کارش خیلی مورد استقبال قرار گرفته است. اما یک مشکلی وجود دارد. مشتری ها از او نمونه کار میخواهند! از آنجایی که مَش غلام نقاشی اش افتضاح است و بودجه اش برا استخدام نقاش کم،‌ از شما میخواهد برنامه ای بنویسید که با گرفتن ابعاد اتاق، طرح کاشی های آن اتاق را به مشتری نشان دهد!


# ورودی

در یک خط $m$ و $n$ که به ترتیب طول و عرض اتاق هستند بر حسب متر داده می شوند.

$$1 \le m, n \le 150$$

# خروجی
مَش غلامحسین تنها از دو کاشی **ضربدری** (`X`) و **گرد** (`O`) استفاده می کند که ابعاد هر یک ۱×۱ متر می باشد و از آنجایی که تازه شروع به این کار کرده تنها درست کردن طرح یکی در میان را بلد است!


 در این طرح از یک کاشی شروع می کنیم و یکی درمیان کاشی های متفاوت می گذاریم. 


برنامه باید طرح یکی درمیان مَش غلام را در ابعاد اتاق داده شده چاپ کند.


**تذکر:‌** طبق سلیقه مَش غلام اولین کاشی از بالا چپ حتما باید **ضربدری** باشد!


(به مثال ها توجه کنید.)

# مثال

## ورودی نمونه ۱
```
3 4
```


## خروجی نمونه ۱
```
XOXO
OXOX
XOXO
```


## ورودی نمونه ۲
```
4 10
```


## خروجی نمونه ۲
```
XOXOXOXOXO
OXOXOXOXOX
XOXOXOXOXO
OXOXOXOXOX
```
